---
title: Meten is onderzoeken - 20 jaar Tegenlicht in data
date: "2022-06-23T16:12:03.284Z"
description: "Twintig jaar Tegenlicht biedt een schat aan metadata en spraaktranscripten om te analyseren. Hoe heeft de aandacht van Tegenlicht
voor technologie in verschillende facetten zich in deze tijd
ontwikkeld? Deze vraag hebben we aan de hand van de data onderzocht. Hieruit blijkt duidelijk - Meten is niet weten, meten is onderzoeken"
---

Wat data van 20 jaar Tegenlicht kan zeggen ... en wat niet.


Willemien Sanders (Utrecht Universiteit en Beeld & Geluid)

Rana Klein (Beeld & Geluid)

Mari Wigham (Beeld & Geluid)

William de Bruijn (VPRO)


### Inleiding

In september 2002 startte bij VPRO Televisie de reeks Tegenlicht met
wekelijkse tv-afleveringen en een bijbehorende website die door de jaren
heen steeds verder werd uitgebreid. Inmiddels is Tegenlicht uitgegroeid
naar een 'merk' met permanente aanwezigheid op 11 platforms: naast tv en
website is dat op YouTube, Facebook, Instagram en Twitter. Tegenlicht
produceert daarnaast podcasts, 'Tegenlicht in de klas', een wekelijkse
nieuwsbrief, Tegenlicht MeetUps en een jaarlijkse pioniersverkiezing.
Naar aanleiding van het 20-jarig jubileum werd eveneens een [Archief
van de Toekomst](https://avdt.vpro.nl/?utm_source=nisvdatastory) ontwikkeld.

Tegenlicht identificeert zich als 'future affairs'. Wie over de toekomst
praat, praat al snel over technologie: technologie wordt immers vaak
gezien als een domein voor toekomstgerichte oplossingen. Daarbij speelt
de toenemende productie en analyse van data een steeds grotere rol: op
basis van het meten van allerlei facetten van het menselijk leven worden
analyses uitgevoerd die de basis vormen voor beleid en
productontwikkeling (zie bijvoorbeeld Marr 2016). Er bestaat een groot
vertrouwen in data. Ze zijn 'objectief' en "meten is weten" luidt het
adagium. We zetten artificiële intelligentie (AI) inmiddels in voor
allerlei functies, van het ontgrendelen van onze smartphones door
gezichtsherkenning tot het digitaliseren van handgeschreven tekst. De
mogelijkheden lijken eindeloos.

Tijdens gesprekken met de redactie bleek dat er aanvankelijk bij
Tegenlicht enthousiasme was over de technologische en digitale
mogelijkheden en ontwikkelingen aan het begin van de 21<sup>e</sub> eeuw. Echter,
de vertekeningen in data, de consequenties daarvan bij het gebruik van
algoritmes, de groeiende surveillance-industrie en de kosten voor zaken
als privacy, gelijkheid en rechtvaardigheid, zorgen voor kritische noten
bij het geloof in digitale en data-technologie als oplossing (zie o.a.
D'Ignazio and Klein 2020, O'Neil 2017). De redactie van Tegenlicht
spreekt zelf, na jaren van optimisme, over een geleidelijke kentering in
het vertrouwen in technologie als oplossing en van een groeiende
scepsis. Dit was aanleiding om in een Data Story over 20 jaar Tegenlicht
het vizier te richten op 'technologie'.[^1]

In deze Data Story diepen we de relatie van Tegenlicht met technologie
uit aan de hand van de volgende onderzoeksvraag: Hoe heeft de aandacht
voor technologie in verschillende facetten zich in 20 jaar Tegenlicht
ontwikkeld? Omdat we voor deze Data Story onderzoek doen op basis van
metadata van afleveringen van
[Tegenlicht](https://mediasuite.clariah.nl/tool/single-search?queryId=d024329e-c778-44f6-a515-0e9148b62798)[^2]
stellen we ook de vraag wat we kunnen meten en wat niet. In deze Data
Story gaan we dan ook nader in op de beperkingen van data-onderzoek en
de noodzaak een kritisch perspectief aan te nemen ten opzichte van data
en analyses, waarmee we aansluiten op bovengenoemde discussie.

### Data 

Voor het onderzoeken van de vraag naar technologie in Tegenlicht hebben
we gebruik gemaakt van transcripten van afleveringen van Tegenlicht:
bestanden met de letterlijke, al dan niet vertaalde teksten die
gesproken worden in de afleveringen. Alleen door de redactie zelf
gemaakte afleveringen zijn meegenomen, aangekochte afleveringen zijn
buiten beschouwing gelaten. Door de oorlog in Oekraïne was het niet
mogelijk deze set compleet te maken (zie [Methodische
verantwoording](appendix_methodische_verantwoording)). Figuur 1 toont de
beschikbaarheid van transcripten van Tegenlicht per jaar in percentages.
Hieruit blijkt dat met name transcripties uit de beginperiode missen.
Bij de interpretatie van de resultaten hebben we hier uiteraard rekening
mee gehouden.

<iframe src='https://flo.uri.sh/visualisation/9814115/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/9814115/?utm_source=embed&utm_campaign=visualisation/9814115' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

##### Figuur 1. Beschikbaarheid van Tegenlicht-transcripten in percentages.

De 20 seizoenen Tegenlicht zijn verdeeld over 21 kalenderjaren doordat
televisieseizoenen lopen van september tot en met juni. De uiteindelijke
data bestaan uit de transcripten van 482 van de in totaal 526
afleveringen van Tegenlicht (92%). Deze zijn aangeleverd door de
Tegenlichtredactie.

De redactie van Tegenlicht heeft hard gewerkt aan het produceren van de
dataset en gepoogd deze zo compleet mogelijk te maken. Ze heeft onder
andere elke aflevering aan een van twintig thema's gekoppeld.
Tegelijkertijd vormen de transcripten van twintig jaar Tegenlicht voor
kwantitatief onderzoek een vrij kleine dataset en zijn de data niet
volledig. De door de redactie gekozen thema's lopen niet continu door,
zijn niet gelijk verdeeld over de twee decennia en afleveringen binnen
hetzelfde thema kunnen zeer verschillende onderwerpen vanuit
verschillende perspectieven behandelen. Daarnaast stelt de redactie dat
elke aflevering als stand-alone is gemaakt, vaak met een sterk
redactioneel stempel. Dit alles maakt het uitdagend om grip te krijgen
op de data en hun precieze betekenis.

Ondanks deze beperkingen vormen de data een rijke bron waarmee op
verschillende manieren inzicht kan worden verkregen in 20 jaar
Tegenlicht. Ook is er de afgelopen twintig jaar veel gebeurd in de
ontwikkeling van met name digitale technologie. Wat is daarvan in
Tegenlicht te zien?

### Analyses

Om kwantitatief onderzoek uit te voeren voor een bepaalde vraag, moet
die vraag eerst worden 'geoperationaliseerd' - vertaald in iets wat
kwantificeerbaar en meetbaar is in data. Voor de analyses hebben we
eerst gekeken naar de aanwezigheid van specifieke termen binnen de
transcripten van Tegenlicht. Deze termen geven we weer tussen "dubbele
aanhalingstekens", vergelijkbaar met hoe je in Google op specifieke
termen zoekt. Wanneer we in algemenere zin over begrippen spreken of
verwijzen naar een groep termen, gebruiken we 'enkele aanhalingstekens'.

Vanuit de resultaten zijn we verder gaan kijken en hebben we
vervolganalyses uitgevoerd. D'Ignazio en Klein (2020) verwijzen naar
data analyse als *storyfinding* en dat sluit aan bij onze aanpak: op
basis van een vraag vanuit geïnformeerde analyses op zoek naar het
verhaal. Daarbij zijn we begonnen met het overkoepelende begrip
'technologie'.

We hebben ervoor gekozen relatieve grafieken op te nemen, die
percentages tonen in plaats van absolute aantallen, om vertekening door
onbalansen in de dataset te voorkomen.

Voor een nadere toelichting op de werkwijze, zie de [Methodische
verantwoording](appendix_methodische_verantwoording).

## Technologie in Tegenlicht

We hebben aanvankelijk gekeken naar de aanwezigheid van termen als
'technologie' en 'technologisch' door te zoeken op "\*technologi\*".
Figuur 2 laat de resultaten zien in de dataset van 20 jaar Tegenlicht.


<iframe src='https://flo.uri.sh/visualisation/9764465/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/9789979/?utm_source=embed&utm_campaign=visualisation/9789979' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

##### [Figuur 2](https://flo.uri.sh/visualisation/9764465/embed). Aanwezigheid van "\*technologi\*" in 20 jaar Tegenlicht. 

De analyse van de aanwezigheid van de term "\*technologi\*" laat een
piek zien in termen als technologie en technologisch in 2008 en daarna
in grote lijnen een toename tussen 2010 en 2015. Daarna volgt een daling
tot 2019 en weer een stijging tot 2022. Dit laat zien dat technologie
een terugkerend onderwerp is dat in alle jaren aan bod komt, zij het in
verschillende mate.

De zoekterm "\*technologi\*" telt alle keren dat "technologi" voorkomt,
al of niet als deel van een grotere term, zoals technologisch,
internettechnologie of technologievraagstuk. Het is daardoor niet helder
welke woorden precies meegeteld worden. Daarom hebben we ook gezocht op
de specifieke termen "technologie", "technologieën", "technologisch" en
"technologische". We verwijzen hier in het vervolg naar als de
'technologie-termen'. Figuur 3 laat de resultaten zien.

<iframe src='https://flo.uri.sh/visualisation/9789979/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/9764400/?utm_source=embed&utm_campaign=visualisation/9764400' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

##### [Figuur 3](https://flo.uri.sh/visualisation/9789979/embed). Technologie-termen in Tegenlicht. 

Figuur 3 verschilt weinig van figuur 2. Dit duidt erop dat er naast de
gezochte termen weinig andere varianten van woorden met 'technologi'
voorkomen in Tegenlicht. Voor verdere analyses hebben we dan ook de
bovengenoemde vier technologie-termen gebruikt, zodat we weten wat we
meten.

In figuur 2 en figuur 3 is een piek te zien in 2022 (waarvan pas een
half seizoen is uitgezonden ten tijde van het schrijven van dit
verhaal). Bij navraag blijkt dat vanwege de actualiteit rond AI en de
rol ervan in bijvoorbeeld de toeslagen-affaire, het opduiken van The
Metaverse en de tijdgeest in het algemeen, eind 2021 de eindredactie en
redactie samen met regisseurs besloten de voorjaarsreeks 2022 te
beginnen met een soort drieluik over de nieuwe ontwikkelingen in de
digitale technologie (de Bruijn 2022b). Dit illustreert het gegeven dat
data op zich niet zoveel zeggen; je hebt domeinkennis nodig om ze goed
te kunnen interpreteren.

Figuren 2 en 3 nodigen vanwege de pieken en dalen uit 'technologie'
verder te onderzoeken. De afleveringen van Tegenlicht zijn allemaal
gekoppeld aan een thema. Figuur 4 laat zien binnen welke thema's de
technologie-termen voorkomen, verspreid over de 20 jaar Tegenlicht.

<iframe src='https://flo.uri.sh/visualisation/9764400/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/9764400/?utm_source=embed&utm_campaign=visualisation/9764400' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

##### [Figuur 4](https://flo.uri.sh/visualisation/9764400/embed). Aanwezigheid van technologie-termen binnen de verschillende thema's van 20 jaar Tegenlicht.

Naast de algehele toename uit figuren 2 en 3 is in figuur 4 ook een
spreiding over steeds meer thema's zichtbaar. Technologie-termen komen
aan het begin voor in het thema Economie maar dat lijkt eenmalig, de
lijn onderaan de visualisatie daalt meteen en blijft onderin steken.
Daarna volgen Energie, Internet, Klimaat en Technologie. Deze thema's
duiden op aandacht voor technologie in relatie tot duurzaamheid alsmede
tot digitale technologie.

We hebben de neiging om naar een grafiek te kijken en daar gelijk
conclusies aan te verbinden maar we moeten daar zorgvuldig mee omgaan.
Ontwikkelingen in een grafiek kunnen duiden op (significante)
veranderingen maar ze kunnen ook voortkomen uit eigenaardigheden in de
data. In figuur 4 bijvoorbeeld kan een afname bij een thema simpelweg
betekenen dat er in dat jaar geen aflevering was binnen dat thema.
Tegelijkertijd komt 'technologie' uiteindelijk in alle thema's voor. Dit
suggereert dat technologie een rol is gaan spelen in een toenemend
aantal maatschappelijke domeinen. Reden om dit verder te onderzoeken.

Technologie is een overkoepelende term voor verschillende fenomenen.
Voor een nadere analyse richten we ons met name op digitale technologie,
omdat de ontwikkeling daarbinnen gevolgen hebben voor vele sectoren en
praktijken. We kijken hieronder naar verschillende aspecten van
technologie.

## Aspecten van technologie

Bij het onderzoeken van aspecten van technologie hebben we gezocht op
een aantal begrippen gerelateerd aan software en een aantal gerelateerd
aan hardware. We hebben daarbij eerst naar een aantal voor de hand
liggende termen gekeken: computer, smartphone, website en app, google en
algoritme. Bij computer bleek hoe problematisch het zoeken op een term
die ruimte laat voor samengestelde en afgeleide woorden is, dus met als
zoekterm \"computer\*\", is. Deze zoekterm telt naast woorden als
computerscherm (hardware) ook computerprogramma (software) en
computervaardig (geen van beide). Met andere worden: de resultaten uit
een dergelijke analyse zijn diffuus. Vandaar dat we bij het zoeken naar
aspecten van technologie gekozen hebben voor een beperkt aantal concrete
termen, inclusief varianten voor enkelvoud en meervoud.

### Computer

Technologie hangt nauw samen met machines en apparaten. Figuur 5 toont
de aanwezigheid van 'computer' ("computer" en "computers") in de
transcripten.

<iframe src='https://flo.uri.sh/visualisation/9766347/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/9766347/?utm_source=embed&utm_campaign=visualisation/9766347' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

##### [Figuur 5](https://flo.uri.sh/visualisation/9766347/embed). De aanwezigheid van "computer" en "computers" in Tegenlicht. 

In grote lijnen is in figuur 5 een toename van 'computer' te zien tot en
piek in 2014 en daarna een afname. In 2014 waren er [24 afleveringen in
elf
thema's](https://avdt.vpro.nl/browse?layout=episode_timeline&layoutParam=theme&filter=%7B%22years%22%3A%5B%222014%22%5D%7D&mode=simple&utm_source=nisvdatastory).
Waar die piek precies aan ligt, kunnen we dus zo niet zeggen, maar een
duidelijk verband met 'technologie' is nog niet te zien.

### Smartphone

Tegenwoordig worden steeds meer diensten specifiek ontwikkeld voor de
smartphone. Figuur 6 laat de aanwezigheid van dit woord in de data van
Tegenlicht zien.

<iframe src='https://flo.uri.sh/visualisation/9766364/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/9766364/?utm_source=embed&utm_campaign=visualisation/9766364' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

##### [Figuur 6](https://flo.uri.sh/visualisation/9766364/embed). De aanwezigheid van "smartphone" en "smartphones" in Tegenlicht. 

Figuur 6 weerspiegelt de opkomst van de smartphone aan het einde van het
eerste decennium van de 21<sup>e</sup> eeuw en toont een grote toename van de
term tot en met 2014-2015 en vervolgens een afname. De piek is niet
logisch te verklaren vanuit de algemene technologische ontwikkelingen:
hoewel er andere 'schermen' bijkwamen, zoals de tablet, is de smartphone
een steeds centraler rol gaan spelen in velerlei alledaagse handelingen.
De piek is derhalve wellicht te verklaren door de thematiek van
individuele afleveringen van Tegenlicht. De piek in 2022 is wellicht te
verklaren door de voice-over tekst waarin naar het Archief van de
Toekomst wordt verwezen, we hebben hier niet specifiek naar gekeken.
Dergelijke terugkerende teksten kunnen de uitkomsten vertekenen.

### Website en app

Figuur 7 toont de aanwezigheid van de begrippen 'website' en 'app' in de
dataset.

<iframe src='https://flo.uri.sh/visualisation/9764599/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/9764599/?utm_source=embed&utm_campaign=visualisation/9764599' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

##### [Figuur 7](https://flo.uri.sh/visualisation/9764599/embed) De aanwezigheid van de termen "app", "apps", "website" en "websites" in Tegenlicht.

Niet geheel verrassend laat Figuur 7 zien dat 'website' vanaf het begin
van Tegenlicht wordt genoemd. Daarentegen komt 'app' pas vanaf 2013 op.
In 2007 werd het besturingssysteem Android geïntroduceerd (Cheng 2007),
evenals Apple's IOS voor de iphone (iCulture 2022). In de jaren daarna
zijn in toenemende mate producten en diensten ontwikkeld in de vorm van
apps, naast websites, hetgeen de opkomst van 'app' kan verklaren.

Een verklaring voor de schommeling in het aantal keren dat 'app' wordt
genoemd kan zijn dat apps voor 2016 opkwamen maar sindsdien gemeengoed
zijn geworden en in de jaren daarna veel minder expliciet zijn benoemd.

De piek in 2022 in Figuur 7 kan wederom te maken hebben met het noemen
van het Archief van de Toekomst in de voice-over tekst van afleveringen
van Tegenlicht. De meer consistente score van de term 'website' kan
wellicht eveneens worden verklaard door de verwijzing naar de website
van Tegenlicht in de voice-over tekst. Kennis van de data blijkt ook
hier noodzakelijk om de resultaten goed te kunnen interpreteren.

### Google

Op het gebied van software was Google al snel een grote speler,
aanvankelijk vooral als zoekmachine maar tegenwoordig als aanbieder van
tal van producten en diensten. Figuur 8 toont de aanwezigheid van
"google" alsmede van de werkwoordsvormen "googlen", "googlet" en
"googled" in de data.

<iframe src='https://flo.uri.sh/visualisation/9766288/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/9766288/?utm_source=embed&utm_campaign=visualisation/9766288' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

##### [Figuur 8](https://flo.uri.sh/visualisation/9766288/embed). Aanwezigheid van de term "google" en de termen "googlen", "googlet" en "googled" in de dataset.

Google werd opgericht in 1998 en ging in 2004 naar de beurs (Trends
2018). In 2005 werden eveneens Google Earth en Google Maps gelanceerd
(Gibbs 2015). De eerste piek in 'google' in 2006 roept allerlei vragen
op. Nader onderzoek leert dat er in mei 2006 een [aflevering over
Google](https://mediasuite.clariah.nl/tool/resource-viewer?id=2101608040031359731&cid=daan-catalogue-aggr)
was, hetgeen de piek in figuur 8 verklaart. Na de eerste piek wordt het
even rustig rond 'google' maar vanaf 2011 is er een min of met constante
aanwezigheid van deze term in de data. Je zou denken dat dit de
dominante positie van deze term in het technologiediscours weerspiegelt.
Echter, de werkwoordsvormen komen veel minder voor: slechts in geringe
mate in 2009 en 2010. De manier waarop "googlen" tegenwoordig wordt
gebruikt als synoniem voor zoeken, is hier niet zichtbaar.

Als een analyse daadwerkelijk een ontwikkeling laat zien, is nog de
vraag wat deze betekent. Daar is domeinkennis weer onontbeerlijk, in dit
geval over de specifieke aflevering over Google. De redactie vertelde
dat deze werd gemaakt door twee regisseurs die in de ban waren geraakt
van al het nieuws uit Silicon Valley (de eerste tweet, de introductie
van de iphone), dat werd gezien als een nieuw domein voor Tegenlicht.
Met veel geduld en doorzettingsvermogen lukte het hen bij Google binnen
te komen (de Bruijn 2022d, 2022e). Deze informatie illustreert de
individuele aanpak van Tegenlichtafleveringen maar ook de vertekeningen
die dit op kan leveren bij het analyseren.

### Algoritme

Algoritmes spelen een steeds grotere rol in het denken over (digitale)
technologie als oplossing. Vandaar dat we ook hebben gekeken naar de
aanwezigheid van dit begrip in de data. Figuur 9 laat het resultaat
zien.

<iframe src='https://flo.uri.sh/visualisation/9766321/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/9766321/?utm_source=embed&utm_campaign=visualisation/9766321' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

##### [Figuur 9](https://flo.uri.sh/visualisation/9766321/embed) De aanwezigheid van "algoritme" en "algoritmes" in Tegenlicht. 

Al in 2006 kwam 'algoritme' voor in Tegenlicht en ook daarna werd erover
gesproken maar de piek in 2018 springt in het oog. In dat jaar was er
een aflevering met de titel [Verslaafd aan het
algoritme](https://mediasuite.clariah.nl/tool/resource-viewer?id=2101805220245150031&cid=daan-catalogue-aggr)
en dit zou deze piek kunnen verklaren.

De termen die we los onderzochten, hebben vooral betrekking op digitale
technologie. Digitale technologie is grofweg in te delen in software en
hardware. We hebben de data daarom ook geanalyseerd op de aanwezigheid
van een reeks termen die samenhangen met het begrip 'software' en met
het begrip 'hardware'.

### Software en hardware

Tabel 1 geeft de diverse begrippen weer die we hebben geschaard onder
'software' en 'hardware'. Bij elk begrip hebben we in de data gezocht
naar varianten voor enkelvoud en meervoud.

##### Tabel 1. Software- en hardware-termen

| **Software-termen**                     |**Hardware-termen**|
| --------------------------------------- |-------------------------------|
| AI                                      |apparatuur|
| algoritme                               |beeldscherm|
| app                                     |camera|
| applicatie                              |component|
| browser                                 |computer|
| kunstmatige intelligentie               |device|
| malware                                 |elektronisch|
| programmatuur                           |harde schijf|
| programmeren                            |hardware|
| software                                |laptop|
| webbrowser                              |machine|
| website                                 |processor|
|                                         |scherm|
|                                         |server|
|                                         |webcam|

Figuur 10 toont de aanwezigheid van deze 'software-termen' en
'hardware-termen' in de data door de jaren heen.

<<iframe src='https://flo.uri.sh/visualisation/9766399/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/9766399/?utm_source=embed&utm_campaign=visualisation/9766399' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

##### [Figuur 10.](https://flo.uri.sh/visualisation/9766399/embed) Aanwezigheid van software- en hardware-termen in de Tegenlicht-data. 

Hoewel de hardware-termen in de meeste jaren hoger scoren, zijn zowel
software- als hardware-termen over de gehele periode aanwezig in de data
van Tegenlicht en lopen de ontwikkelingen min of meer parallel. De
hoeveelheid neemt na 2010 gestaag toe tot 2014, waarna de aantallen in
grote lijnen weer afnemen. De redactie geeft bij navraag aan dat de
periode 2008-2013 sterk werd bepaald door de financiële crisis; pas
daarna kwam er ruimte voor de Silicon Valley (de Bruijn 2022d). Verder
springt de piek in de software-termen in 2018 in het oog. In dat jaar
waren er [28 afleveringen in dertien
thema's](https://avdt.vpro.nl/browse?layout=episode_timeline&layoutParam=theme&filter=%7B%22years%22%3A%5B%222018%22%5D%7D&mode=simple&utm_source=nisvdatastory),
waarvan drie in het thema Internet en vier in het thema Technologie. Ook
hier ligt een verklaring niet voor de hand.

Tegelijkertijd verschuift in figuur 10 de verhouding tussen software- en
hardware-termen langzaam, waarbij hardware vanaf 2016 minder dominant
wordt. Dit zou er ook op kunnen duiden dat software-ontwikkelingen een
relatief grotere rol zijn gaan spelen dan hardware-ontwikkelingen. Denk
hierbij aan het feit dat software tegenwoordig voor alle devices
beschikbaar is en dat voor van steeds meer handelingen apps worden
ontwikkeld.

We hebben ook gekeken hoe de verschillende termen zich in de onderzochte
periode ontwikkelden. Figuur 11 laat zien hoe de software- en
hardware-termen zich door de tijd heen tot elkaar verhouden. De grote
van een bol laat zien hoe vaak de betreffende zoekterm voorkwam in
verhouding tot de andere zoektermen in dat jaar.

<iframe src='https://flo.uri.sh/visualisation/10104388/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe

##### [Figuur 11](https://public.flourish.studio/visualisation/10104388/). Software- en hardware-termen door de tijd.

Figuur 11 laat zien dat hardware-termen lang de boventoon voeren: de
blauwe bol is steeds groter dan de groene. Pas in 2016 verandert dit.
Het verschil komt misschien deels doordat we op meer hardware-termen dan
software-termen hebben gezocht. Hardware wordt gedomineerd door
'computer', gevolgd door 'camera' en 'machine', vervolgens weer
'computer' en uiteindelijke alle drie deze begrippen. Hierin is wellicht
de ontwikkeling van digitalisering naar surveillance en
automatisering/robotisering te herkennen maar of het bij de betreffende
afleveringen daarover gaat, zeggen deze uitkomsten niet. Bij software
domineert aanvankelijk 'website', gevolgd door en in combinatie met
'software', 'app', 'algoritme' en 'AI'. Daarin is ook de ontwikkeling
van digitale technologie te herkennen. Overigens hangen de resultaten
voor 2002, waarin alleen de term "electronische" binnen hardware wordt
weergegeven, hoogstwaarschijnlijk aan het gebrek aan transcripten voor
dat jaar (zie figuur 1).

We onderzochten de data ook op de twee hierboven genoemde begrippen
'automatisering' en 'robotisering'.

### Automatisering en robotisering 

Technologische ontwikkeling heeft zich geuit in de vorm van
automatisering en robotisering. Hierin komen software en hardware samen.
Vandaar dat we de data ook hebben geanalyseerd op deze begrippen.
Daarnaast hebben we specifiek gezocht op 'robot'. Figuur 12 toont de
aanwezigheid van 'automatisering', 'robotisering' en 'robot' ("robot"en
"robots") in de data.

<iframe src='https://flo.uri.sh/visualisation/9767850/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/9767850/?utm_source=embed&utm_campaign=visualisation/9767850' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

##### [Figuur 12](https://flo.uri.sh/visualisation/9767850/embed). De begrippen 'automatisering', 'robotisering' en 'robot' in de data.

De termen "robot"en "robots" komen veel vaker voor dan automatisering en
robotisering. Blijkbaar wordt er meer gesproken over het resultaat dan
over de processen. In figuur 12 is ook een scherpe piek te zien in 2015
en bescheiden pieken in 2014 en 2022, specifiek bij 'robot'. In andere
jaren komen de termen niet of veel minder voor. In 2015 was er een
aflevering over [De robot als
mens](https://mediasuite.clariah.nl/tool/resource-viewer?id=2101608170156743431&cid=daan-catalogue-aggr&st=robot),
dat verklaart deels deze piek.

### Innovatie en revolutie

Technologie en vooral digitale technologie wordt zoals gezegd vaak
besproken in termen van 'innovatie' en zelfs 'revolutie'. Vandaar dat we
nader naar deze twee termen hebben gekeken. Figuur 13 laat de
aanwezigheid zien van het begrip 'innovatie' door te analyseren op
"innovatie", "innovaties", "innovatief" en "innovatieve" rond
'revolutie' door te analyseren op "revolutie", "revoluties",
"revolutionair" en "revolutionaire".

<iframe src='https://flo.uri.sh/visualisation/9766866/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/9766866/?utm_source=embed&utm_campaign=visualisation/9766866' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

##### [Figuur 13](https://flo.uri.sh/visualisation/9766866/embed). Aanwezigheid van 'innovatie' en 'revolutie' in de data van Tegenlicht.

Figuur 13 laat zien dat innovatie in alle seizoenen voorkomt, met een
bescheiden piek in 2015. Bij revolutie is er sprake van een scherpe piek
in 2011 en een bescheiden piek in 2006, terwijl over de andere jaren de
score lager is en licht fluctueert. Deze ontwikkeling loopt niet
parallel met die van 'automatisering' en 'robotisering', hetgeen
suggereert dat er niet zonder meer een samenhang is tussen momenten
waarop deze begrippen in Tegenlicht zijn besproken.

De bovenstaande analyses laten zien dat de aanwezigheid van individuele
termen rond technologie in Tegenlicht in grote lijnen de algemene
technologische ontwikkelingen volgt maar dat er niet zonder meer
samenhang is te zien tussen de verschillende termen. Tabel 2 toont de
jaren waarin de aanwezigheid van de diverse begrippen piekte. Dit
overzicht suggereert dat de komst van google werd gevolgd door aandacht
voor innovaties in hardware, gevolgd door revolutie en software.

##### Tabel 2. Pieken in de grafieken


|**begrip**                                |**piekt in**|
|----------------------------------------- |-----------------------------|
|google                                    |2006|
|innovatie                                 |2011|
|computer / hardware-termen                |2014|
|technologie-termen                        |2014-2015|
|smartphone / automatisering / robot / revolutie    |2015|
|app / robotisering                        |2016|
|website / software-termen / algoritme     |2018|
|technologie-termen / app / algoritme / smartphone   |2022|
                                


In grote lijnen is Tabel 2 ook een weerspiegeling van de algemene
technologische ontwikkelingen. De pieken concentreren zich rond de
periode 2014-2016. Dat sluit aan bij het relaas van de redactie over
aanvankelijk enthousiasme en toenemende scepsis. De interpretatie wordt
bemoeilijkt doordat deze analyse alleen iets zegt over de aanwezigheid
van de gezochte termen en niets over de manier waarop erover gesproken
wordt of wat er nader over gezegd wordt. Navraag bij de redactie leert
dat Tegenlicht vaak een technologie-onderwerp behandelt als er
maatschappelijke discussie over ontstaat (de Bruijn 2022a). Op die
manier zal bij Tegenlicht als 'future affairs' met enige vertraging een
piek ontstaan (de Bruijn 2022b).

Aangezien Tegenlicht zichzelf karakteriseert als 'future affairs',
hebben we ook gekeken naar 'toekomst' en 'verleden' in de data.

## Technologie als Future Affair

Om te bekijken hoe technologie zich in Tegenlicht verhoudt tot ideeën
over de toekomst, hebben we geanalyseerd hoe vaak 'toekomst' voorkomt
door te analyseren op "toekomst", "toekomstig" en "toekomstige". Dit
hebben we gecombineerd met 'verleden' door te analyseren op "vroeger",
"vroegere" en "verleden", om deze met elkaar te kunnen vergelijken.
Figuur 14 laat de resultaten zien.

<iframe src='https://flo.uri.sh/visualisation/9791102/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/9791102/?utm_source=embed&utm_campaign=visualisation/9791102' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

##### [Figuur 14](https://flo.uri.sh/visualisation/9791102/embed). De aanwezigheid van 'toekomst' en 'verleden' in Tegenlicht.

Figuur 14 laat zien dat er aanvankelijk een toenemende verwijzing naar
de toekomst zichtbaar is en dat dit vanaf de piek in 2012 een beetje
schommelt tot een tweede piek in 2021. De karakterisering van Tegenlicht
als 'future affairs' stamt uit begin 2007 (de Bruijn 2021) en het lijkt
alsof de focus op de toekomst al eerder door de makers is ingezet maar
sindsdien wel is toegenomen. Dat wordt bevestigd door de redactie: na de
eindredactionele beslissing als 'future affairs' verder te gaan, gingen
redactieleden letten op deze profilering en elkaar er ook op aanspreken
(de Bruijn 2022c)

Tegelijkertijd laat de grafiek zien dat ook het verleden een constante
is in Tegenlicht, zij het in mindere mate dan de toekomst. Dit zou erop
kunnen duiden dat de toekomst vanuit het verleden wordt benaderd en niet
los daarvan.

Om meer inzicht te krijgen in wat gezegd wordt over technologie en over
de toekomst, hebben we woordwolken gemaakt van de 10 woorden voor en na
de termen 'technologie' en 'toekomst'. De resultaten bespreken we
hieronder.

## In de buurt van Technologie

We hebben voor elk jaar een woordenwolk rond zowel de term toekomst als
de term technologie gemaakt. Tijdens een brainstorm hebben we gekeken
naar de meest in het oog springende woorden. Dat bleken woorden te zijn
die wijzen op aandacht voor de menselijke gemeenschap: we, wij, onze,
ons en mens.[^3] De dominantie van woorden die te maken hebben met de
menselijke gemeenschap/samenleving was aanleiding voor nadere analyses.

Figuur 15 toont de aanwezigheid van de termen "we", "wij", "ons", en
"onze" in de buurt van de technologie-termen per thema.

<iframe src='https://flo.uri.sh/visualisation/9680033/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/9680033/?utm_source=embed&utm_campaign=visualisation/9680033' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

##### [Figuur 15.](https://flo.uri.sh/visualisation/9680033/embed) De termen "we", "wij", "ons", "onze" in de buurt van technologie-termen per thema.

De termen 'we'-termen "we", "wij", "ons" en "onze" komen in alle thema's
voor in de buurt van de technologie-termen, zoals figuur 15 laat zien.
Echter, figuur 15 lijkt erg op figuur 4 hierboven. Dat suggereert dat
verschillen tussen thema's wellicht eerder te verklaren zijn door
toekenning van thema's dan door de inhoud van de afleveringen.

We ook hebben nog gekeken naar het begrip 'mens' in Tegenlicht door te
zoeken op "mens", "mensen", "menselijk", "menselijke" en "mensheid".
Figuur 16 toont het resultaat.

<iframe src='https://flo.uri.sh/visualisation/9792192/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/9792192/?utm_source=embed&utm_campaign=visualisation/9792192' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

##### [Figuur 16.](https://flo.uri.sh/visualisation/9792192/embed) Het begrip 'mens' in de buurt van technologie-termen per thema.

Ook het begrip 'mens' wordt in alle thema's in de buurt van de
technologie-termen genoemd, zij het in veel mindere mate dan de termen
"we", "wij", "ons", "onze". De scores zijn wel lager maar het patroon is
hetzelfde. Dit zou erop kunnen duiden dat 'mens' over het algemeen in
combinatie met "we", "wij", "ons", "onze" wordt besproken maar of deze
termen ook bij elkaar in de buurt staan, hebben we niet gemeten. De
precieze relatie tussen 'mens' en "we", "wij", "ons", "onze" is hier dus
niet uit af te leiden.

Om meer inzicht in die relatie te krijgen, hebben we de samenhang tussen
verschillende onderzochte termen gevisualiseerd. Hiervoor hebben we per
term gekeken naar de 10 woorden ervoor en erna en geteld hoe vaak de
andere termen daarin voorkomen. Dit geeft een maat voor hoe vaak de
termen samen worden gebruikt. Figuur 17 geeft deze weer in absolute
aantallen.

## Samenhang

<iframe src='https://flo.uri.sh/visualisation/8673305/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/8673305/?utm_source=embed&utm_campaign=visualisation/8673305' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

[Figuur 17](https://public.flourish.studio/visualisation/8673305/).
De samenhang tussen de verschillende onderzochte begrippen op basis van
absolute aantallen.

Het lijkt alsof de 'we'-termen en de 'mens'-termen een grote rol spelen
en vooral met elkaar verbonden zijn. Ook zijn er sterkere banden tussen
de 'we'-termen en de toekomst-termen en tussen de we-termen en de
technologie-termen maar veel minder met 'verleden' en 'innovatie'.
Figuur 18 toont de samenhang in relatieve zin, dat wil zeggen, op basis
van percentages.

<iframe src='https://flo.uri.sh/visualisation/10102734/embed' title='Interactive or visual content' class='flourish-embed-iframe' frameborder='0' scrolling='no' style='width:100%;height:600px;' sandbox='allow-same-origin allow-forms allow-scripts allow-downloads allow-popups allow-popups-to-escape-sandbox allow-top-navigation-by-user-activation'></iframe><div style='width:100%!;margin-top:4px!important;text-align:right!important;'><a class='flourish-credit' href='https://public.flourish.studio/visualisation/10102734/?utm_source=embed&utm_campaign=visualisation/10102734' target='_top' style='text-decoration:none!important'><img alt='Made with Flourish' src='https://public.flourish.studio/resources/made_with_flourish.svg' style='width:105px!important;height:16px!important;border:none!important;margin:0!important;'> </a></div>

[Figuur 18](https://public.flourish.studio/visualisation/10102734).
De samenhang tussen de verschillende onderzochte begrippen in
percentages.

Figuur 18 laat zien dat de samenhang veel gelijkmatiger is verdeeld: de
'we'-termen en 'mens'-termen zijn ongeveer even sterk met alle andere
termen verbonden. De 'we'-termen en de 'mens'-termen komen dus voor in
de buurt van alle andere termen. Dit, in combinatie met eerdere
analyses, suggereert dat deze termen gewoon vaak voorkomen maar niet
gekoppeld zijn aan een specifiek aspect van technologie. Dit voorbeeld
onderstreept dat zorgvuldig nadenken over analyses, resultaten en hun
presentaties nodig is om te voorkomen ze een verkeerde indruk wekken.

De bovenstaande analyses hebben laten zien in hoeverre bepaalde
begrippen voorkomen in de transcripten van 20 jaar Tegenlicht. Zo kunnen
we iets zeggen over wanneer de begrippen aan bod kwamen. Wat we niet
kunnen zeggen is hoe er over werd gesproken: positief, neutraal of
negatief, utopisch of dystopisch, hoopvol of ontmoedigend. Daarvoor zijn
andere technieken nodig, zoals sentiment-analyse. Echter, de beschikbare
technologie hiervoor werkt voor teksten het Nederlands vooral goed als
teksten expliciet gaan over positieve of negatieve sentimenten, zoals
recensies van restaurants en webwinkels. Voor algemene teksten is de
technologie nog onvoldoende betrouwbaar.

We hebben ook besproken wat enkele van de beperkingen en uitdagingen
zijn bij dit soort dataonderzoek en analyses. Natuurlijk zijn er meer
geavanceerde technieken beschikbaar om data te analyseren, zoals
algoritmes die zogenaamde *word embeddings* analyseren. Daarbij wordt
gekeken naar de context waarin woorden worden gebruikt om de
overeenkomst in betekenis te duiden en op die manier te tellen. Zoals
bij elke keuze, heeft ook dit alternatief voor- en nadelen. Elke analyse
wordt voorafgegaan door een aantal inhoudelijke keuzes. In dit geval
betrof dat vooral een afbakening van termen waarop we wilden zoeken. Het
testen, verbeteren en uitvoeren van analyses en visualiseringen vergt
zorgvuldigheid dus ook tijd en aandacht. "Even *word embeddings*
proberen" gaat dus niet. Met andere woorden: er zit een limiet aan het
aantal analyses dat binnen een project kan worden uitgevoerd.

## Conclusie

In deze Data Story hebben we onderzocht hoe in 20 televisieseizoenen
Tegenlicht technologie aan bod is gekomen. Dat hebben we gedaan door in
de transcripten van afleveringen te zoeken naar bepaalde begrippen.
Daarbij hebben we gezocht op specifieke termen, waarmee we samengestelde
woorden of afgeleide termen uitsloten. Dat heeft de resultaten beperkt
maar heeft er wel voor gezorgd dat we weten wat we hebben gemeten.
Tegelijkertijd is het lastig gebleken om te zeggen wat de resultaten
precies representeren.

De analyses van 20 jaar Tegenlicht laten zien dat gaandeweg technologie
in alle thema\'s wordt behandeld. Dat maakt de ontwikkeling van
technologie van iets specialistisch tot iets alledaags zichtbaar. De
pieken in de termen die we zochten, die vooral samenhangen met digitale
technologie, liggen over het algemeen in het tweede decennium van
Tegenlicht, wat de opkomst en ontwikkeling van digitale technologie
illustreert. De redactie geeft zelf aan dat ze vooral de gevolgen van
deze ontwikkelingen behandelt (de Bruijn 2022c) en dat is terug te zien
in onze analyses. In Tabel 2 is te zien waar grote ontwikkelingen zoals
de komst van Google worden gevolgd door aandacht van Tegenlicht voor
gerelateerde onderwerpen. Daarbij is niet te zeggen hoe erover gesproken
werd, alleen dat erover gesproken werd.

De resultaten uit deze Data Story zijn misschien niet verrassend maar
laten wel zien dat onderzoek met grote datasets niet automatisch tot
allerlei antwoorden leidt, ook al kun je allerlei analyses uitvoeren en
visualisaties maken. Net als digitale technologie na initiële
enthousiasme nu op scepsis stuit, kan dezelfde gebeuren met
data(-analyse), omdat het niet kan voldoen aan de torenhoge
verwachtingen en omdat goed dataonderzoek veel zorgvuldigheid vereist.
Meten is niet gelijk weten. Meten is onderzoeken.

## Team

Onderzoeker: Willemien Sanders (UU en B&G)

Ontwikkelaars en visualisaties: Rana Klein (B&G), Mari Wigham (B&G)

Adviseur: William de Bruijn (VPRO), Geert Rozinga (VPRO)

Reviewers: Victor de Boer (VU), William de Bruijn (VPRO)

Met dank aan: Jeroen Beumer (VPRO), Koos van de Merbel (VPRO)


## Bronnen

Bruijn, William de. 2021. '"Future Affairs"', e-mail aan de auteurs, 8
november 2021.

Bruijn, William de. 2022a. 'Data Story', e-mail aan de auteurs, 30 mei
2022.

Bruijn, William de. 2022b. 'RE: Pagina 7', e-mail aan de auteurs, 7 juni
2022.

Bruijn, William de. 2022c. 'RE: Feedback \[Reacties in Rood\]', e-mail
aan de auteurs, 21 juni 2022.

Bruijn, William de. 2022d. 'Pagina 10', e-mail aan de auteurs, 7 June
2022.

Bruijn, William de. 2022e. 'Pagina 15', e-mail aan de auteurs, 8 June
2022.

Cheng, Jacqui. 2007. ['It's Official: Google Announces Open-Source
Mobile Phone OS,
Android'](https://arstechnica.com/gadgets/2007/11/its-official-google-announces-open-source-mobile-phone-os-android/).
*Ars Technica*, 5 november 2007.

D'Ignazio, Catherine, and Lauren F. Klein. 2020. *Data Feminism*.
Cambridge, MA: The MIT Press.

Gibbs, Samuel. 2015. ['Google Maps: A Decade of Transforming the
Mapping
Landscape'](https://www.theguardian.com/technology/2015/feb/08/google-maps-10-anniversary-iphone-android-street-view).
*The Guardian*, 8 February 2015.

iCulture. 2022. ['iPhone-geschiedenis: de complete tijdlijn van de
iPhone'](https://www.iculture.nl/uitleg/iphone-geschiedenis/).
*iCulture*, januari 2022.

Trends. 2018. ['Google wordt 20 jaar: de geschiedenis van het bedrijf
in 15
mijlpalen'](https://trends.knack.be/economie/bedrijven/google-wordt-20-jaar-de-geschiedenis-van-het-bedrijf-in-15-mijlpalen/article-normal-1190535.html).
*Trends*-NL, 3 september 2018.

Marr, Bernard (Ed.). 2016. *Big Data in Practice: How 45 Successful
Companies Used Big Data Analytics to Deliver Extraordinary Results*.
Chichester, UK: Wiley.

O'Neil, Cathy. 2017. *Weapons of Math Destruction: How Big Data
Increases Inequality and Threatens Democracy*. New York: B/D/W/Y
Broadway Books.

[^1]: Uit een eerste brainstorm met redactieleden kwamen 'klimaat' en
    'technologie' beide als relevante onderwerpen voor een Data Story
    naar voren. Een eerste exploratie van 'klimaat' leverde onvoldoende
    handvatten voor een vervolg en daarop is overgestapt op het
    onderwerp 'technologie'. Zie verder de [Methodische
    verantwoording](appendix_methodische_verantwoording).

[^2]: De metadata van de afleveringen van Tegenlicht zijn te bekijken in
    de [Clariah Media
    Suite](https://mediasuite.clariah.nl/). Deze werkt het
    best met Chrome. Het bekijken van afleveringen is alleen mogelijk
    door in te loggen via een Nederlandse universiteit of hogeschool.

[^3]: We keken ook naar woorden die verwijzen naar technologische
    oplossingen, zoals 'algoritmes' maar vonden er weinig.
